---
title: Sretnimo se na Sretenje!
draft: false
pubDate: 2025-02-13T14:38:00
heroImage: '@assets/images/protestni-program.jpg'
---
Sretenje je dan kada se sreću zima i leto, ropstvo i sloboda, bezakonje i ustav. Sretenje je dan za dizanje glave i glasa, za verovanje i preduzimanje, za razgovor i okupljanje.

U znak traženja pravde, u Kragujevcu će se 15. 2. održati veliki protest na Lepeničkom bulevaru.

Uvertira za protest u subotu će biti doček studenata koji nekoliko dana pešače ka Kragujevcu. Doček je planiran za petak, 14. februar, u 19.30.

U subotu će se održati petnaestočasovna blokada koja će početi u 9.00 i trajaće do 00.07, a produžetak bi se mogao izglasati na građanskom plenumu ukoliko do njega dođe. Ceo dan će biti ispunjen različitim aktivnostima.

![Satnica događaja](@assets/images/sretenje-satnica.jpeg)

Pozivamo vas da zajedno ustanemo i još jednom uzdignute glave zatražimo istinu, odgovornost i pravdu. Ovo Sretenje će biti jedno od značajnijih u istoriji. Pridružite nam se u njenom ispisivanju!

Sretnimo se na Sretenje
