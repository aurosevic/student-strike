---
title: Под нашом (ауто)командом
draft: false
pubDate: 2025-01-27
heroImage: '@assets/images/autokomanda.jpg'
---
Позивамо вас да нам се придружите на двадесетчетворочасовној блокади Ауто-команде, која ће наступити у понедељак 27. 1. у 10х. Блокада ће обухватити део Булевара ослобођења, па све до раскрснице Устаничке, Јужног булевара и Небојшине улице. Тачно уцртане границе блокаде можете видети на слици испод.

![Granice blokade autokomande](@assets/images/autokomanda-granice.png "Titl")
## Сатница активности

- 10.00 Почетак скупа на Ауто-команди
- 11.52 Петнаест минута тишине ради одавања поште настрадалима
- 13.00 Почетак “Kувања са студентима”
- 16.00 Блокадни баскет
- 18.00 Долазак радника и њихов говор
- 20.00 Укључивање блицева на телефонима и читање захтева

## Мере опреза на блокади

Молимо вас да током блокаде на Ауто-команди не излазите на аутопут, јер такве акције могу угрозити вашу безбедност и безбедност других учесника у саобраћају. Такође, молимо вас да не излазите на шине како бисмо омогућили несметан пролазак хитне помоћи, као и да не долазите на локацију пре 10 часова.

Организација блокаде замишљена је као миран протест који јасно шаље поруку, али не сме довести до инцидената или непотребних ризика. Ако се ипак одлучите на такав корак, напомињемо да то чините искључиво на своју одговорност. Апелујемо на све да се придржавају договорених правила блокаде и плана кретања како бисмо доприносили очувању сигурности свих присутних.

Посебно апелујемо да се стриктно поштују инструкције редара како би све протекло у најбољем реду и како бисмо заједнички осигурали успешну реализацију протеста. Хвала вам на разумевању и што својим понашањем доприносите успеху наше заједничке борбе.

Поновљамо да се ограђујемо од било каквог повезивања са политичким странкама, политичарима или невладиним организацијама. Наша борба је искључиво грађанска и студентска, али као и увек, сви су добродошли да нас подрже у својству грађана – без икаквих страначких, политичких или организационих обележја.

Хвала вам што стојите уз нас и подржавате нашу борбу за правду и одговорност.

С поштовањем,
Студенти у блокади
