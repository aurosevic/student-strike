---
link: osmi-mart
title: Осми март на улицама
live: true
draft: uredjivanje
pubDate: 2025-03-08T00:00:00.000Z
heroImage: '@assets/images/osmi-mart.jpg'
timeline:
  - naslov: Колону блокирала полиција
    datum: 2025-03-08T16:53:00.000Z
    videos: []
    slike:
      - '@assets/images/blokada-blokade.jpg'
    tekst: |-
      Колону пољопривредних возила код ГО Нови Београд блокирала је полиција. Једно возило је покушало да се пробије, након чега је одузето. Полиција поручује да протестна колона може да настави само без пратње возила.

      Студенти Пољопривредног факултета позивају на брзо окупљање код градске општине.
  - naslov: Марширање ка СКЦ-у
    datum: 2025-03-08T16:09:00.000Z
    videos:
      - uKHAO53MoDc
    slike: []
    tekst: Учесници марширају Коларчевом улицом и иду ка СКЦ-у.
  - naslov: Обраћање говорница
    datum: 2025-03-08T15:36:00.000Z
    videos:
      - ekVMAGcMqyg
    slike: []
    tekst: „Наша борба траје све док Осми март не постане празник сећања на борбу, а не дан борбе”, поручују оне.
  - naslov: Окупљање на Тргу републике
    datum: 2025-03-08T14:10:00.000Z
    videos:
      - R7LylkssRjE
    slike:
      - '@assets/images/mars2.jpg'
    tekst: Окупљање на Тргу републике поводом редовног „Осмомартовског марша”. Учесници су дочекани уз звук бубњева и поруком ,„Без нас све(т) стаје”, а звук правде ће се тек чути.
  - naslov: Говор испред Врховног јавног тужилаштва
    datum: 2025-03-08T14:37:00.000Z
    videos: []
    slike: []
    tekst: |-
      > Добар дан, слободне жене и саборци!
      > 
      > Окупиле смо се овде јер данас, Осмог марта, не желимо да славимо честитке од људи који нас осталих дана у години малтретирају и стају на страну насилника. Данас смо на улици јер нећемо да ћутимо док институције затварају очи пред насиљем!

      \- Почетак снимљеног говора студенткиња
  - naslov: Шетња до Врховног јавног тужилаштва
    datum: 2025-03-08T13:40:00.000Z
    videos:
      - Kmoy-hWRZTo
    slike: []
    tekst: |-
      Жене данас не желе цвеће, изашле су на улице јер траже правду!

      Испред Врховног јавног тужилаштва биће одржан говор.
  - naslov: 19 минута тишине
    datum: 2025-03-08T13:15:00.000Z
    videos: []
    slike:
      - '@assets/images/19-minuta-cutanja.jpeg'
    tekst: |-
      Нажалост, фемицид није ретка ствар, насиље над женама се свакодневно дешава и зато данас, поред 15 минута ћутања почасти настрадалима у несрећи у Новом Саду, ћутаћемо још 4 минута за овогодишње жртве фемицида.

      Иако је планирано 18, данас нас је сачекала тужна и поражавајућа вест да се догодио још један фемицид.
    video: ''
  - naslov: Срећан борбени Осми март!
    datum: 2025-03-08T13:00:00.000Z
    slike:
      - '@assets/images/zene-u-prvim-redovima.jpg'
    tekst: |-
      Данас се сећамо наших преткиња, славимо њихову борбу. На улицама стојимо заједно, студенткиње и студенти, раднице и радници, грађанке и грађани.

      Солидарно и пркосно нам било!
    video: ''
---
Студенти у блокади високошколских установа у Београду вас позивају да се придружите целодневним акцијама на улицама планираним за осми март.

Прва акција у дану је „Жене у првим редовима”. У 13 часова окупићемо се на Студентском тргу, одакле ћемо кренути у шетњу ка Вишем јавном тужилаштву.

Нереаговање институција и релативизација насиља су део женског искуства и на факултетима — зато је женска борба саставни део студентске борбе.

У склопу протеста биће одржано 18 минута ћутања — 15 за жртве трагедије у Новом Саду и 3 за овогодишње жртве фемицида. Протест је планиран до 15.15 часова.

Позивамо вас да се затим одазовете традиционалном Осмомартовском маршу. Окупљање је у 15 часова на Тргу републике, где ће бити одржани говори. Затим ће се марш наставити до трга Славија. Скуп је планиран до 17.30 часова.

Последње у низу окупљања је протест „Раме уз раме”, заједнички протест студената и радника. Подсећајући се на историју Осмог марта и храбре текстилне раднице које су се бориле за своја радничка права, осмог марта стојимо заједно, борећи се за права радника који су нас подржали.

Свесни смо несебичне подршке, солидарности и жртве коју радници подносе подржавајући студентске захтеве и зато желимо да им пружимо пуну подршку.

Скуп почиње састајањем радника и студената на предвиђеним местима окупљања, које можете видети на мапи. Затим следе шетња и уједињење свих радника, студената и грађана на Тргу републике, одавање почасти жртвама и обраћање радника.

## Сатнице и планови протеста

### Жене у првом реду

- **13.00** - Студентски трг
- **13.15 - 13.33** - 18 минута ћутања
- **14.15** - Врховно јавно тужилаштво
- **14.30** - Говор студената
- **14.45 - 15.15** - Пола сата буке

### Осмомартовски марш

- **15.00** - Окупљање на Тргу републике
- **15.30 - 16.00** - Обраћање говорница
- **16.45 - 17.01** - Блокада раскрснице код СКЦ и 16 минута тишине
- **17.01** - Наставак марша ка тргу Славија
- **17.15** - „Хоркестар” наступ
- **17.30** - Министарство правде / ЦЗКД

### Раме уз раме

За скуп „Раме уз раме” окупљање ће бити на 10 различитих локација.

- **17.00** - Министарства просвете, здравља и науке
- **17.00** - Зграда Генералштаба 
- **17.00** - Зграда ЕПС-a (Масаринкова 1-3)
- **17.20** - Зграда ГСП-a (Књегике Љубице 29)
- **17.40** - Студентски трг
- **17.00** - Технички факултети
- **17.20** - Главна пошта, Уставни суд
- **17.20** - Министарства културе и информисања
- **15.30** - Пољопривредни факултет
- **16.30** - Министарство пољопривреде

Окупите се са вашим колегама на полазним тачкама и упутите се ка крајњој тачки код Трга републике у **18.00** часова

![](@assets/images/rame-uz-rame-mapa.jpg)
