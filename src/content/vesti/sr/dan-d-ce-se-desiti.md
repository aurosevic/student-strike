---
link: dan-d-ce-se-desiti
title: Дан Д ће се десити, али настава не!
live: false
draft: prevodjenje
pubDate: 2025-03-02T22:00:00.000Z
heroImage: '@assets/images/dan-d.jpg'
description: У понедељак, 3. марта, организоваће се протест испред Факултета за медије и комуникације због најава о почетку академских активности.
---
Пленум студената Факултета за медије и комуникације (ФМК) организује протест против гушења блокаде, који ће се одржати сутра, 3. марта, испред зграде факултета, на адреси Карађорђева 65 у Београду. Овим протестом студенти изражавају неслагање са одлуком Наставно-научног већа да настави академске активности, чиме би се прекинула блокада.

Одлуку ФМК да од 3. марта отпочне наставу председница Скупштине Републике Србије Ана Брнабић назвала је „даном Д” за излазак и државних факултета из блокаде. Међутим, студенти сматрају да је факултет попустио под економским и политичким притисцима, те поручују да блокада траје до испуњења захтева.

У саопштењу објављеном 12. фебруара на инстаграм страници [@studenti.fmk](https://instagram.com/studenti.fmk), пленум студената Факултета за медије и комуникације јасно је нагласио да одлука о наставку академских активности није донета у складу са вољом пленума. Такође, упутили су апел Факултету да се огради од изјава Ане Брнабић, што се до данас није догодило.

Због свега наведеног, студенти су 24. фебруара одлучили да ступе у физичку блокаду факултета, а овај протест представља наставак борбе за испуњење студентских захтева.

## Мапа и план шетње

![План шетње од Студентског трга до Факултета жа медије и комуникације](@assets/images/dan-d-mapa.jpg)
