---
link: mars-na-drinu
title: Марш на Дрину
live: true
draft: uredjivanje
pubDate: 2025-05-06T20:07:00.000Z
heroImage: '@assets/images/mars-na-drinu.png'
timeline:
  - naslov: 16 минута тишине
    datum: 2025-05-09T11:52:00.000Z
    videos: []
    slike: []
    tekst: ''
---
У знак обележавања Дана победе над фашизмом, као и поводом уласка у шести месец блокаде већине високошколских установа, студентска иницијатива из Лознице позива на протест који ће се одржати **9. маја**.

Поред чињенице да институције већ пет месеци игноришу наше захтеве, додатну забринутост изазива и покушај власти да у тренутном "хаотичном" стању у држави прогура реализацију пројекта „Јадар“.

Због тога, студенти из Лознице желе да јасно укажу на значај очувања животне средине нашег града, а самим тим и читаве Србије.

> Ми, студенти чији захтеви и даље нису испуњени, желимо да јасно ставимо до знања да пажљиво пратимо и препознајемо свако (не)дело усмерено против интереса грађана. Та дела нису само напад на садашњост, већ и препрека за будућност – за друштво које поштује природу, чува културно наслеђе и негује основне вредности једнакости и слободе.
> 
> Не желимо да будемо пасивни посматрачи. Ми смо активни учесници у изградњи државе која мора припадати свима – не само повлашћенима и моћнима. Зато сматрамо да је овај протест неопходан, како би шира јавност постала свесна озбиљности проблема који, иако на први поглед може деловати удаљено, утиче на све нас – као и на генерације које долазе.

## Сатница

- **11.00** - Почетак протеста
- **11.52** - Одавање поште страдалима у Новом Саду
- **13.00** - Монолози глумаца
- **16.30** - Одавање поште жртвама фашизма (минут ћутања)
- **16.31** - Говори
- **17.44** - Одавање поште страдалима у Новом Саду
- **18.00** - Дочек тркача из Текериша
- **18.30** - Блокадни хор
- **19.30** - Бука
- **23.00** - Крај протеста
