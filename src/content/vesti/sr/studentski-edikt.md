---
link: studentski-edikt
title: Студентски Едикт
live: true
draft: prevodjenje
pubDate: 2025-02-28T12:16:00
heroImage: '@assets/images/studentski-edikt.jpg'
timeline:
  - naslov: „Љубе се север и југ”
    datum: 2025-03-01T15:53:00.000Z
    video: ''
    slike:
      - '@assets/images/ljube-se-sever-i-jug.jpg'
    tekst: |-
      Док новосадски студенти постављају банер на врх зграде у центру Ниша са улице, десетак метара испод транспарената, чују се грађани како говоре: „Ево их наши Новосађани!". 

      Данас ваздух, поново, мирише на заједништво и солидарност.
  - naslov: Похвала редарима
    datum: 2025-03-01T15:23:00.000Z
    video: ''
    slike:
      - '@assets/images/redari-nis.jpg'
    tekst: |-
      Наше дивне колеге из Ниша раде изванредан посао редара. Наизменично пуштајући колоне људи у два смера ка Нишкој тврђави, они осигуравају безбедност свих оних који желе да пређу на другу страну моста, а својим осмесима и енергијом, чине да онима који стрпљиво чекају свој ред, време лакше прође.

      Фотографисала колегиница [@lenka_fotka](https://instagram.com/lenka_fotka).
  - naslov: Завршена представа „Устав“
    datum: 2025-03-01T13:39:00.000Z
    video: ''
    slike:
      - '@assets/images/predstava-ustav.jpg'
    tekst: Управо је завршена представа „Устав“, током које су глумци читали истоимени документ, самим тим смо имали прилике да се присетимо у каквој земљи желимо да живимо, као и свих законских оквира којих смо као држава у претходном периоду излазили. Поред тога што смо се присетили колико је битно имати (У)став по други пут од почетка студентских блокада, присетили смо се и свих догађаја који су погодили наше друштво и самим тим довели до студентских блокада и грађанских протеста.
  - naslov: Храњени као краљеви
    datum: 2025-03-01T14:16:00.000Z
    video: ''
    slike:
      - '@assets/images/nis-hrana1.jpeg'
      - '@assets/images/nis-hrana2.jpeg'
    tekst: |-
      Домаћински дочек студената од стране грађана Ниша.

      Нишлије хвала вам од свег срца!
  - naslov: Ни Београђани не одмарају!
    datum: 2025-03-01T13:08:00.000Z
    video: ''
    slike:
      - '@assets/images/flajer-beograd.jpg'
    tekst: Током  мајања  по Нишу  поред пиштаљки, транспарената и пумпи, у рукама се налазе и позивнице за протест у Београду 15. марта, које деле београдски студенти.
  - naslov: 'Неке слике са висине:'
    datum: 2025-03-01T12:38:00.000Z
    video: ''
    slike:
      - '@assets/images/zgrada-nis1.jpg'
      - '@assets/images/zgrada-nis2.jpg'
    tekst: Фотографисала колегиница [@komunalniotpad](https://instagram.com/komunalniotpad).
  - naslov: 15 минута тишине.
    datum: 2025-03-01T11:52:00.000Z
    video: ''
    slike:
      - '@assets/images/tisina-nis.jpg'
    tekst: |-
      Одавање поште страдалима у Новом Саду. Колеге које нису стигле на Трг краља Милана су одржале помен на путу од полазних тачака.

      **Тишина је некад најгласнији одговор.**
  - naslov: Колоне су кренуле!
    datum: 2025-03-01T11:05:00.000Z
    video: ''
    slike:
      - '@assets/images/kolona-nis1.jpeg'
      - '@assets/images/kolona-nis2.jpeg'
      - '@assets/images/kolona-nis3.jpeg'
    tekst: |-
      Велики број студената и грађана кренуо је са 4 локације ка Тргу краља Милана, где их жељно ишчекују грађани и грађанке Ниша!

      Фотографисала колегиница  [@quinceobjective](https://instagram.com/quinceobjective)
  - naslov: Окупљање студената и грађана на четири локације.
    datum: 2025-03-01T09:00:00.000Z
    video: ''
    slike: []
    tekst: |-
      Студенти се окупљају на четири локације: 

      1. раскрсница Вардарске и Јована Ристића
      2. Саборна црква
      3. Медицински факултет 
      4. Нитекс

      Након окупљања у 9.00, студенти и грађани ће  у 11.00 кренути ка Тргу краља Милана, где ће у 11.52 одати пошту настрадалима услед пада надстрешнице у Новом Саду.

      Мајање почиње!
---
Едикт је одлука која доноси нова правила. Сада студенти Србије доносе свој — Студентски едикт, поруку да више нећемо прихватати неправду, корупцију и неефикасан систем који нас ограничава.

Неки трагови бледе, а неки постају део историје. Позивамо вас да заједно испишемо странице будућности и оставимо неизбрисив печат наше борбе.
 
Окупљамо се у центру Ниша 1. марта јер знамо да заслужујемо боље не само у образовању већ и у друштву. Желимо институције које раде у интересу свих нас, а не на штету. Хоћемо систем који вреднује знање и рад, а не послушност и ћутање.
 
Протесту ће претходити дочек студената који пешаче, трче или бициклом долазе у Ниш. У петак, 28. фебруара, први ће нам стићи бициклисти и тркачи, а дочек ће се организовати испред техничких факултета од 17.30 часова, одакле ћемо се потом упутити до Народног позоришта, где ћемо дочекати студенте пешаке од 20.00 часова.
 
Протест у суботу ће трајати симболичних 18 сати – од 9.00 ујутру до 3.00 после поноћи. Ових 18 сати није случајно. То је позивни број за Ниш, али и позив за промену која је потребна, прелазак из апатије у акцију, из ћутања у гласну борбу за бољу будућност. За протест је планиран целодневни програм.
 
![План и програм акције „Студентски едикт”](@assets/images/edikt-raspored.jpg)

Сваке секунде овог протеста исписујемо нове странице историје. Окупљамо се јер нећемо да гледамо како нам будућност измиче пред очима.
 
Свака реч, сваки глас, сваки корак – део су промене коју градимо. Ово није обичан протест. Ово је наш едикт, наша одлука да се боримо за систем који вреднује знање, правду и слободу.
 
Ниш ће 1. марта бити епицентар студентског отпора. Време је да сви чују. Време је да сви виде.
