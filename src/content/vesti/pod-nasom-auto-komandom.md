---
title: Pod našom (auto)komandom
pubDate: 2025-01-27
heroImage: /src/assets/images/autokomanda.jpg
---

Pozivamo vas da nam se pridružite na dvadesetčetvoročasovnoj blokadi Auto-komande, koja će nastupiti u ponedeljak 27. 1. u 10h. Blokada će obuhvatiti deo Bulevara oslobođenja, pa sve do raskrsnice Ustaničke, Južnog bulevara i Nebojšine ulice. Tačno ucrtane granice blokade možete videti na slici ispod.

![Granice blokade autokomande](/images/autokomanda-granice.png)

## Satnica aktivnosti

- 10.00 Početak skupa na Auto-komandi
- 11.52 Petnaest minuta tišine radi odavanja pošte nastradalima
- 13.00 Početak “Kuvanja sa studentima”
- 16.00 Blokadni basket
- 18.00 Dolazak radnika i njihov govor
- 20.00 Uključivanje bliceva na telefonima i čitanje zahteva

## Mere opreza na blokadi

Molimo vas da tokom blokade na Auto-komandi ne izlazite na autoput, jer takve akcije mogu ugroziti vašu bezbednost i bezbednost drugih učesnika u saobraćaju. Takođe, molimo vas da ne izlazite na šine kako bismo omogućili nesmetan prolazak hitne pomoći, kao i da ne dolazite na lokaciju pre 10 časova.

Organizacija blokade zamišljena je kao miran protest koji jasno šalje poruku, ali ne sme dovesti do incidenata ili nepotrebnih rizika. Ako se ipak odlučite na takav korak, napominjemo da to činite isključivo na svoju odgovornost. Apelujemo na sve da se pridržavaju dogovorenih pravila blokade i plana kretanja kako bismo doprinosili očuvanju sigurnosti svih prisutnih.

Posebno apelujemo da se striktno poštuju instrukcije redara kako bi sve proteklo u najboljem redu i kako bismo zajednički osigurali uspešnu realizaciju protesta. Hvala vam na razumevanju i što svojim ponašanjem doprinosite uspehu naše zajedničke borbe.

Ponovljamo da se ograđujemo od bilo kakvog povezivanja sa političkim strankama, političarima ili nevladinim organizacijama. Naša borba je isključivo građanska i studentska, ali kao i uvek, svi su dobrodošli da nas podrže u svojstvu građana – bez ikakvih stranačkih, političkih ili organizacionih obeležja.

Hvala vam što stojite uz nas i podržavate našu borbu za pravdu i odgovornost.

S poštovanjem,
Studenti u blokadi
