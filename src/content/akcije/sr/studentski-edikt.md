---
link: studentski-edikt
title: Студентски едикт
draft: uredjivanje
pubDate: 2025-03-01T09:00:00.000Z
heroImage: '@assets/images/placeholder.jpg'
---
На позив студената Универзитета у Нишу, студенти и грађани из различитих градова и крајева Србије окупили су се у Нишу 1. марта на протесту под називом „Студентски едикт”. Први март представља 4 месеца од стравичне трагедије која је задесила Нови Сад и Србију када се 1. новембра 2024. године срушила надстрешница убивши 15 људи. 

![](blob:http://localhost:4321/72b4ef21-5aa3-4f41-aa8e-a6f8566c3af6)

Протест је трајао симболичних 18 часова — по позивном броју за Ниш. Блокирана су два главна трга, Трг краља Милана и Трг краља Александра Ујединитеља. Због масовности било је људи како унутар Нишке тврђаве тако и на кеју. Гостопримство и љубазност Нишлија били су на највишем могућем нивоу — на сваком ћошку протеста могао се наћи неки вид послужења.  

![](@assets/images/IMG_20250301_142613.jpg)

Протест је почео окупљањем студената и грађана на четири различите тачке у граду, након чега су се реке људи окупиле на Тргу краља Милана како би одали пошту настрадалима услед пада надстрешнице. Потом смо имали прилику да гледамо представу „Устав”, чујемо бенд, дечији хор, као и хор Студената у блокади, након чега су студенти прочитали свој едикт.  

У 23.52 поново је одата пошта настрадалима услед пада надстрешнице. По завршетку одавања поште, студенти и грађани су очистили Ниш и тиме је мајање по Нишу завршено.
