---
link: naplatna-rampa-doljevac
title: Наплатна рампа Дољевац
---
Саобраћајна незгода на наплатној рампи Дољевац догодила се 31. јануара 2019, када је возило „Коридора Србије“ ударило аутомобил на рампи, усмртивши Станику Глигоријевић и повредивши више особа, међу њима и тадашњег директора Зорана Бабића. Возач Дејан Станојевић осуђен је на четири и по године затвора. Контроверзе је изазвао нестанак два минута снимка надзорних камера, који би, према породици и адвокатима, могао открити све околности незгоде и ко је те ноћи био за воланом.

У августу 2019. Вучић је изјавио да је погледао цео снимак незгоде, назвао га "ужасним", тврдио да Бабић није био за воланом и обећао да ће тражити да снимак буде јавно доступан. У априлу 2021. изјавио је да снимак ипак нема, да га нико није тражио и да га није доставио јер га нико није питао.
