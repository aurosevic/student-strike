---
naslov: Честа питања
pitanja:
  - pitanje: Шта је пленум?
    odgovor: |-
      Plenum je mesto na kome donosimo odluke demokratskim putem. Pravo glasanja na plenumu imaju svi studenti matične visokoškolske ustanove. 

      Neki fakulteti održavaju plenume svakog dana, a drugi par puta nedeljno. Generalno se većina fakulteta na plenumima pridržava nekih osnovnih pravila - diskusijom i glasanjem upravlja jedan ili više moderatora, zapisničar beleži najbitnije delove diskusije i evidentira glasanja. 
      
      Učesnici na plenumu se javljaju za reč, repliku (odgovor na nečije izlaganje) ili pitanje. Generalno se izbegava dijalog između pojedinaca u toku plenuma kako bi se održala pristojna rasprava i kako bi svi stigli na red da govore. Moderator određuje red govora, proziva i pazi da neko ne prekorači vreme koje je predviđeno za izlaganje. 
      
      Zapisničar na kraju plenuma šalje zapisnik negde gde ga mogu videti svi studenti tog fakulteta. Moderatori i zapisničari se biraju na kraju svakog plenuma i većinski je praksa da se isti ljudi ne ponavljaju previše često u ovim ulogama.

  - pitanje: Kako donosite odluke na plenumu?
    odgovor: |-
      Odluke na plenumu donosimo većinom glasova. Pre svakog glasanja otvara se diskusija na kojoj svako ima pravo da iznese argumente za ili protiv neke ideje. 
      Konačna odluka plenuma utvrđuje se većinom glasova.

  - pitanje: Šta je radna grupa?
    odgovor: |-
      Radna grupa je naziv za grupu studenata u okviru jednog fakulteta koja se posebno interesuje i bavi jednom konkretnom delatnosti. 
      
      Na primer u radnoj grupi nekog fakulteta za medije učestvuju studenti koje interesuje da prave sadržaj za objave na Instagramu, održavaju društvene mreže, izlaze u medije, daju izjave i intervjue. Na većini fakulteta bilo ko od studenata se može pridružiti radnoj grupi bez neke formalne procedure. 

      Većina fakulteta ima barem radne grupe za: strategiju (planiranje akcija), donacije (prikupljanje, organizacija i raspodela doniranih stvari), komunikaciju (prenos značajnih informacija i obaveštenja među fakultetima), bezbednost (redari na akcijama i svakodnevno na fakultetima) i medije
---
