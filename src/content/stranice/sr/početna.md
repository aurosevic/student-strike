Пад надстрешнице на Железничкој станици у Новом Саду у петак, 1. новембра 2024. у 11:52, усмртио је 15 људи. Смрт невиних изазвала је колективну тугу. Грађани су на улицама застајали у 11.52 како би петнаестоминутном тишином одали почаст жртвама. Грађани Србије се и даље редовно окупљају у различитим местима у Србији, увек у исто време, у 11:52.

У блокадама је тренутно око 60 факултета и високих школа широм Србије.

Немамо појединце који стоје изнад заједнице. Нисмо следбеници култа личности. Наше деловање је колективно, промишљено и одговорно. На улици смо због идеје, а не због личне користи. Ово није ни место, ни време за истицање појединаца, већ за заједништво и солидарност.
